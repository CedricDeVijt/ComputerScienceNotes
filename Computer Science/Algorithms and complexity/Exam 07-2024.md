# Vraag 1 PTIME en NP (4pt)
a) (1pt) Toon aan dat de taal RELPRIME = {<x,y> | x en y zijn relatief priem} in PTIME zit door de tijdscomplexiteit van het algoritme van Euclides te analyseren, Je moet de correctheid van het algoritme niet aantonen

b) (1pt) Leg zo volledig mogelijk uit wat NP-complexiteit betekent. Leg in het bijzonder de notatie van reductie uit.

c) (2pt) Formuleer de stelling van Cook-Levin. Welke reductie wordt gebruikt in het bewijs van de stelling van Cook-Levin.

# Vraag 2 Subsetsum (4pt)
a) (2pt) Definieer formeel wat een polynomiale verifiër is, beschrijf het SUBSETSUM probleem én toon aan dat SUBSETSUM in NP zit door middel van polynomiale verifiër.

b) (2pt) Beschrijf de reductie 3SAT≤p SUBSETSUM in het algemeen én illustreer de reductie voor
$\varphi = (x_1\vee x_2 \vee x_3)\wedge(\overline x_2\vee x_3 \vee x_4)\wedge(x_1\vee \overline x_2 \vee \overline x_4)$ 
Toon aan in het algemeen dat een oplossing van het verkregen SUBSETSUM probleem overeenkomt met het satisfieerbaar zijn van het propositionele formule waarvan men vertrekt.

# Vraag 3 PSPACE en NPSPACE (4pt)
a) (1pt) Formuleer de stelling van Savitch en toon aan wat hieruit volgt door de klassen PSPACE en NPSPACE. Laat zien dat je de definities van deze complexiteitsklassen kent.

b) (1pt) IS $NP \subseteq PSPACE$ of $PSPACE \subseteq NP$? Wat kan je verder zeggen over de tijdscomplexiteit van problemen in PSPACE? Leg uit.

c) (2pt) In het bewijs vn de steelling van Savitch laten we de procedure ISBEREIKBAAR, los op de configuratie graaf van de uitvoering van een Turingmachine M op een input woord w. Antwoord de volgende vragen:
- Vul de volgende pseudo-code verder aan:
```
ISBEREIKBAAR(c1, C2, t)
Als t = 1, check [vul aan]
Als t > 1 dan [vul aan]
	Voer ISBEREIKBAAR([vul aan])
	Voer ISBEREIKBAAR([vul aan])
Als beiden aanvaarden, aanvaard. Als nog niet aanvaard, verwerp.
```
- Hoe wordt uiteindelijk bereikbaar gebruikt in het bewijs van de stelling van Savitch? Leg uit dat het hergebruik van plaats cruciaal is.

# Vraag 4 NLOGSPACE (4pt)
a) (2pt) Toon aan dat $\overline{2SAT}$ in NLOGSPACE zit. Beschrijf het algoritme in voldoende detail en argumenteer waarom het een NLOGSPACE algoritme is. Uit je antwoorden moet duidelijk zijn wat voor Turingmachines gebruikt worden. Ook nog, wat kan je zeggen over de plaatscomplexiteit van $2SAT$?

b) (2pt) Formuleer de stelling van Immerman-Szelepcsényi. Leg uit hoe, in het bewijs van deze stelling, gegeven <G,s,t,c>, met G een gerichte graaf, s en t begin een eind knoop en c het aantal knopen bereikbaar uit s, beslist wordt dat er geen pad is van s naar t.